 1   Evri bodi  get  all di rights and fridom  for dis mata witout anitin like race colour sex and languej  politika or orda opinion nashunal or soshia origin proparti birth or oda status  ARTICLE 2  Dem no go judge di mata base on politika legal territory  or intanashuna status of di kontri wia  persin kom from weda di kontri de on hin own or e get trust or say na dem de rule der sef or weda  dem de ani rule  ARTICLE 3   Evri bodi get right to live de free and safe  ARTICLE 4   Dem no go hold any bodi as slave Slavery and slave trade na ‘NO GO’ area  for evri angle  ARTICLE 5  Nobodi go chop beatin or ani kain purnishment  ARTICLE 6   Evri bodi naim get right mek dem know am as persin befor di law   ARTICLE 7  Evri bodi dey ekwal befor di law and get right to ekwal proteshun for di law Evri bodi get right to  ekwal proteshun against anitin wey tosh der right or de against di right  ARTICLE 8  Evri bodi get right to beta korreshun or solushun from confam nashunal tribunal wey de in charge of  pipo wey de giv wuman right wahala wey di constitushun or law giv  ARTICLE 9   Nobodi go henta ani how arrest or henta cell for no rizin or comot go hide becos say dem wan  arrest or kill am  ARTICLE 10  Evri bodi naim get right mek beta court hear der mata witout pashia or mago mago wey go  detamine hin right and duties and ani oda criminal sharge wey de on top hin head  ARTICLE 11  1 Ani bodi wey dem catch say e do bad still get right to de inosent until di law tell am say e de  guilty afta all hin defense don weak    2 Dem no go hold ani bodi for ani tin wey hin do bad if e no de inside law weda for hin kontri  or for obodo level for di time wey  e do di bad or mek dem giv am beta  purnishment wey  no follo for di purnishment e suppose get normally di time wey di bad happun  ARTICLE 12   Nobodi go shuk maout for ani bodi persona mata weda famili or hass mata or say dem use leta or  komputa message shuk maout Nobodi get right to tok bad abat anoda persin Evri bodi get right  mek di law protect dem against all dis attack    ARTICLE 13  1 Evri bodi get right to move go any wia for area or wi din di states for di kontri    2 Evri bodi get right to leave ani kontri plus hin own or go back hin kontri    ARTICLE 14  1 Evri bodi get right to go or enjoy for anoda man kontri if e no safe for hin own kontri    2 This right fi no work if di persin do bad wey no be politika mata or if di mata de against di  rule of United Nations    ARTICLE 15  1 Evri bodi get right to say naim kontri be dis    2 Nobodi get right to tell ani bodi say di kontri no be hin own or deny am say e no fi shange  kontri  ARTICLE 16  1 Men or women dem wey don reach age to marry and wey no de look tribe religion or di  kontri e com from get right to marry and get famili Dem get right to marry and to break di  marriage     2 Marriage na mek di pipo gree wit der full chest       3 Famili na di fess unit of di sosayeti and e get right to de protected by di sosayeti and di  state   ARTICLE 17  1 Evri bodi get right to get propati or get propati wit oda pipo     2 Nobodi get right to collect persin propati     ARTICLE 18   Evri bodi get right and de free to tink to get hin own mind and religion dis right be say persin free  to shange religion or belief weda wit persin or pipo for public or private place and tish pratice  worship and look  ARTICLE 19   Evri bodi get right and de free to get hin own opinon and tok wetin de hin mind di right add say ani  bodi de free to tok hin mind witout say ani bodi shuk maout Evri bodi get right to ask to collect  and to giv info and idea to ani midia witout say e look pipo wey de up  ARTICLE 20  1 Evri bodi get right and de free to get peace for group or assosiashun   2 Nobodi  fi force anibodi join ani assosiashun  ARTICLE 21  1 Evri bodi get right to henta or de govment for hin kontri weda direct or say pipo choose wit  free mind wey go represent dem  2 Evri bodi get ekwal  right to de for public servis for hin kontri   3 Na wetin di pipo want naim govment go stan ontop and na dis pattern dem go use for ani  elecshun wey go de ekwal and de evri wia and na say dem vote for secret or say di votin  de free    ARTICLE 22  Evri bodi wey be memba of di sosayeti get di right to soshia sekuriti and ondastan as e be tru  nashuna effort and intanashuna  koperashun mek e follo wit di organizeshun and di resources of  each state of di ekonomic soshia and cultural right for wia hin rep de necessary  and di free  divelopment of hin persin   ARTICLE 23   1 Evri bodi get right to work and to choose ani kain work wey go well wit am and to protect  dem if work no de    2 Evri bodi get right mek di work and di pay de ekwal witout ani pashia      3 Ani bodi wey de work get right to kolekt moni for hin sef and hin famili as sign say hin de  work    4 Evri bodi get right to form and join trade union so as to protect hin interest  ARTICLE 24  Evri bodi get right to rest and relax wit activities plus small hours for work and public holiday wit  moni  ARTICLE 25   1 Evri bodi get right to beta life wey go hep for hin healt and hin famil plus food cloth hass  medika care and soshia service and right for no job palava sickness disabiliti say persin  wife or husband kpeme old age and oda tins wey e no fi kontrol  2 Pikin and women wey get pikin get right to beta care and hep Oda pikin wey dem born for  marriage or outside marriage get right to enjoy di same soshia protecshun too  ARTICLE 26  1 Evri bodi get right to go skul Skul go de free at least for di start level Nursery and primary  go de important Technical and professional skul go de and unifasiti go de easy to henta  base on say persin pass     2 Edukeshun go go straight to divelop persin well well and to strong di respect for wuman  right and freedom E go promote mek dem onstan der sef  fi stan der sef and becom friens  among der sef weda dem be different tribe or get different religious groups and go mek di  work of di United Nations go well to get peace       3 Papa and Mama get right to shus di kain edukeshun for der pikin   ARTICLE 27  1 Evri bodi get right to paticipate for kulture life for di communiti mek dem enjoy di art and  share di scientific matas and how pipo fi gain    2 Evri bodi get right to protect hin work weda na science literature or ani tin wey fine well well  wey say na di persin do am  ARTICLE 28  Evri bodi get right to soshia and intanashuna order wia di right and fridom wey we don tok fi de  possible   ARTICLE 29  1 Evri bodi naim get wetin e fi do for hin community possible to develop hinsef well well     2 As evri bodi de do hin right and fridom evri bodi go mek sure say dem do di tins wey di law  tok to respekt human right and fridom of odas and mek dem meet di requirement of weda  sutin good or bad public order and jenera welfare for democratic sosayeti      3 Based on dis right and fridom mek notin happun wey e be say e no follo for di rizin and rule  of di United Nations        ARTICLE 30  Di tins wey we don tok fi no go well wit some state group or persin Ani right wey go mek persin do  suntin or do suntin wey go destroy ani of di right and fridom must get limit                      