 1 Tuatahi I te whānautanga mai o te tangata kāhore ōna here e ōrite ana tōna mana me ōna tika ki te katoa Ka whakatōkia ki roto i te tangata he wairua he hinengaro hoki ā me mahi tahi ia ki ngā tāngata o te ao i runga i te āhua o te tuakana me te teina Rārangi 2 Tuarua E āhei ana ia tangata ki ngā tika me ngā herekoretanga e rārangi mai nei ki tēnei Whakapuakitanga kāhore nei he rerekētanga ā iwi ā kiri ā ira ā reo ā whakapono ātōrangapū ā whenua ā whai rawa ā whānautanga ā aha nei Hei āpiti atu kāhore nei he rerekētanga e pā ki te tangata nā runga i te āhua tōrangapū o te whenua e noho nei ia i te āhua ā ture rānei i te tūranga rānei o taua whenua ki waenga i ngā whenua o te ao ahakoa he whenua tū motuhake he whenua e tiakina ana e tētahi atu he whenua rānei e herea nei tōna rangatiratanga Rārangi 3 Tuatoru E whai tika ana ia tangata ki te ora ki te noho herekore ki te haumarutanga o te tinana Rārangi 4 Tuawhā Kia kaua te tangata e pupuritia hei taurekareka hei pononga mā tētahi ā me aukati ngā āhuatanga katoa o te whakataurekareka i te tangata o te hoko rānei i te tangata hei taurekareka Rārangi 5 Tuarima Kia kaua te tangata e tukuna kia tūkinotia kia whiua rānei ki te mahi whakawiri whakāhawea rānei i a ia Rārangi 6 Tuaono E whai tika ana ia tangata kia mōhiotia hei tangata ki mua i te aroaro o te ture Rārangi 7 Tuawhitu He ōrite ngā tāngata katoa ki mua i te aroaro o te ture ā e āhei ana ngā haumarutanga katoa o te ture ki a rātau i runga i te kore rerekētanga ki ētahi atu E whai tika ana ngā tāngata katoa kia haumarutia rātau i ngā mahi whakatoihara e takahī nei i tēnei Whakapuakitanga i ngā mahi rānei e akiaki ana kia pērā te whakatoihara Rārangi 8 Tuawaru E whai tika ana ia tangata ki ngā huarahi whakatikatika hapa ki mua i ngā taraipiunara tōtika o te whenua e noho nei ia mō ngā mahi e takahī ana i ngā tika taketake nā te ture i tuku Rārangi 9 Tuaiwa Kia kaua te tangata e hopukina pokanoatia e mauheretia pokanoatia rānei e panaia pokanoatia rānei i te whenua Rārangi 10 Tekau E whai tika ana ia tangata kia whakawākia ōna tika me ōna kawenga me ngā whakawhiu āture e whiua nei ki a ia ki mua i tētahi taraipiunara tū motuhake matatika e tika ana āna whakahaere ki mua i te iwi whānui Rārangi 11 Tekau mā tahi a E whai tika ana ia tangata e whiua ana ki te ture kia kīia he harakore kia oti rā anō te āta whakatau e hara ana ia ki roto i tētahi whakawākanga e puare ana ā kua whakawhiwhia te tangata e whakapaetia ana ki ngā momo āwhina katoa e tika ana ki a ia b Kia kaua tētahi tangata e kīia kei te noho hara ia mō tētahi mahi mō te kore mahi rānei mehemea ehara tērā āhuatanga i te mahi hara i te wā i mahia ai te mahi i kore ai rānei i mahia Kia kaua hoki e utaina ki te tangata he whakawhiu e taimaha ake ana i tērā e mana ana i te wā o te mahi hara Rārangi 12 Tekau ma rua Kia kaua e whakararurarua pokanoa te noho motuhake a te tangata tōna whanau tōna kāinga me āna tuhinga kia kaua hoki e takahia tōna mana me tōna ingoa pai E whai tika ana ia tangata ki te haumarutanga o te ture i ngā momo karawhiu nei Rārangi 13 Tekau ma toru a E whai tika ana ia tangata kia herekore ai te hāereere me te noho ki roto i ngā roherohenga o ia whenua b E whai tika ana ia tangata kia puta ki waho o tētahi whenua ahakoa ko tōna ake ā ki te hoki anō ki tōna whenua ake Rārangi 14 Tekau ma wha a E whai tika ana ia tangata ki te rapu whakaāhuru ki whenua kē i te pēhitanga i tōna ake whenua ā ki te noho pai ki taua whenua kē b Kāhore e taea tēnei tika te whakamahi mehemea e whiua ana te tangata ki tētahi whiu ehara i te kaupapa tōrangapū ehara rānei i te takahanga o ngā whāinga me ngā mātāpono o Te Kotahitanga o te Ao Rārangi 15 Tekau ma rima a E whai tika ana ia tangata ki tētahi karangatanga whenua b Kia kaua tētahi tangata e āraitia pokanoatia i tōna karangatanga whenua e āraitia rānei i te tika ki te whakarerekē i tōna karangatanga whenua Rārangi 16 Tekau ma ono a E whai tika ana ngā tāne me ngā wāhine kua eke nei ki te pakeketanga ki te mārena ki te whakatipu whānau ā kāhore nei he herenga ā iwi ā karangatanga whenua āwhakapono rānei He ōrite te whai tika mō te mārena ki roto i te mārenatanga i te whakakorenga hoki o te mārena b Me whakaae mārika te tokorua kia mārena rāua i runga i te whakaaro herekore c Ko te whānau te hanga tūturu o te hapori whānui ā e whai tika ana kia tiakina e te hapori me te Mana Whenua hoki Rārangi 17 Tekau ma whitu a E whai tika ana ia tangata ki te pupuri whenua taonga hoki tangata kotahi nei ā rōpū anō hoki b Kia kaua e tangohia takekoretia ngā whenua me ngā taonga a te tangata Rārangi 18 Tekau ma waru E whai tika ana ia tangata kia herekore ai ngā whakaaro te hinengaro me te whakapono kei roto i tēnei tika ko te āhei herekore a te tangata kia tahuri i ōna e whakapono ana me te āhei 8 Ngā Takenga Tika Tangata Te Whakapuakitanga o te Ao herekore ki te whai me te whakatinana i ngā whakapono nei mā te whakaako mā te mahi mā te karakia i tōna kotahi i roto rānei i te rōpū ki te wāhi tūmataiti ki te wāhi tūmatanui rānei Rārangi 19 Tekau ma iwa E whai tika ana ia tangata kia herekore ai ōna whakaaro me āna putanga korero kei roto i tēnei tika ko te herekoretanga a te tangata ki te pupuri i ōna whakaaro me te kore raweke mai a tētahi atu ko te herekoretanga hoki ki te rapu ki te whiwhi ki te tuku pārongo whakaaro hoki mā ngā momo pāhotanga ā ahakoa ngā roherohenga Rārangi 20 Rua tekau a E whai tika ana ia tangata kia herekore ai āna huihuinga me ōna hononga b Kia kaua tētahi e ākina kia uru ki tētahi rōpū Rārangi 21 Rua tekau ma tahi a E whai tika ana ia tangata kia whai wāhi ki ngā whakahaere kāwanatanga o tōna whenua hāngai tonu atu mā te whai wāhi rānei ki ngā māngai kua oti nei te whakatū herekore nei b E whai tika ana ia tangata kia ōrite te whai wāhi ki ngā ratonga kāwanatanga o tōna whenua c Ko tā te iwi i whakatau ai koina te pūtake o te mana o te kāwanantanga kia mōhiotia ai te mana o te iwi ka whakatūria he pooti i ētahi wā i runga i te kaupapa whakaōrite mana pooti ki te katoa ā me pooti huna me whakahaere rānei he kaupapa pooti e rite nei te herekoretanga  Rārangi 22 Rua tekau ma rua E whai tika ana ia tangata ki roto i ō rātau hapori kia whakawhiwhia ki te āwhina ā hapori ā me āhei te tangata ki te whakatinana i ōna tika ohanga hapori ahurea hoki e hāngai pū ana 9 Ngā Takenga Tika Tangata Te Whakapuakitanga o te Ao ki tōna mana me te whakatipuranga herekore o tōna rangatiratanga mā runga i ngā mahi o tōna whenua me ngā mahi ngātahi o ngā whenua o te ao ki runga anō i te āhua me ngā rawa o tōna whenua  Rārangi 23 Rua tekau ma toru a E whai tika ana ia tangata ki te whai mahi ki te whai herekore i te momo mahi e pīrangitia ana kia tika kia pai hoki ngā āhuatanga o te mahi ā kia tiakina i te kore mahi b E whai tika ana ia tangata me te kore whakatoihara kia utua ki te utu taurite mō te mahi taurite c E whai tika ana ia tangata e mahi ana kia utua rātau ki tētahi utu e tika ana e pai ana e tū tangata ai rātau me ō rātau whānau ā me tāpiri atu he momo āwhina ā hapori memehea e hiahiatia ana d E whai tika ana ia tangata ki te whakatū ki te whakauru atu rānei ki tētahi rōpū kaimahi e tiakina ai ō rātau take  Rārangi 24 Rua tekau ma wha E whai tika ana ia tangata ki te whakatā ki te whakangahau hoki me whakarite ngā hāora mahi kia pēnei me whakawhiwhi hoki he wā hararei e utua ana Rārangi 25 Rua tekau ma rima  a E whai tika ana ia tangata ki tētahi taumata oranga e rite ana mō te hauora o  te tangata me tōna whanau arā kia whai kai kia whai kākahu kia whai whare  kia whai rongoā kia whai ratonga hapori hoki me te tika hoki kia haumarutia inā ka  pāngia e te kore mahi e te māuiui e te hauā e te pouwarutanga e te  kaumātuatanga e te korenga rānei e whai oranga mā huarahi kē e kore e taea te  pēhea b E whai tika ana ki te āta manaaki te ūkaipōtanga me te tamarikitanga Ko ngā  tamariki katoa ahakoa i whānau mai ki roto i te mārena kahore rānei  ka tiaki  ngātahi Rārangi 26 Rua tekau ma ono a E whai tika ana ia tangata ki te mātauranga Me kore utu te mātauranga ki roto i ngā kura tuatahi me ngā pūtaketanga o te ako Me uru te katoa o ngā tamariki ki te kura tuatahi Me whānui te whakarato i te mātauranga hangarau me te mātauranga ngaio ā me āhei ngā whare wānanga ki ngā tāngata katoa ki runga i te āhua o ō rātau pūkenga b Ko te aronga matua o ngā mahi mātauranga he whakatipu i te wairua o te tangata ko te whakapiki i te whakaaro nui o te tangata ki ngā tika tangata me ngā herekoretanga taketake Mā ngā mahi mātauranga nei me whakatairanga ko te māramatanga o tētahi ki tētahi ko te aroha ko te whakahoatanga ki waenga i ngā whenua i ngā iwi i ngā whakapono me tautoko hoki i ngā mahi a Te Kotahitanga o te Ao e mau ai te rongo c E whai tika ana ngā mātua ki te whiriwhiri i te momo mātauranga me whakawhiwhi ki ā rātau tamariki Rārangi 27 Rua tekau ma whitu a E whai tika ana ia tangata kia whai wāhi herekore nei ki te ao ahurea o te hapori kia whai ngahau i ngā mahi toi kia whai wāhi hoki ki ngā mahi pūtaiao me āna hua b E whai tika ana ia tangata kia tiakina ngā take ā hinengaro ā tinana e hua ake ana i ngā mahi pūtaiao tuhituhi mahi toi e mahia ana e te tangata Rārangi 28 Rua tekau ma waru E whai tika ana ia tangata ki tētahi punaha hapori i tōna whenua me te ao whānui e mana katoa ai ngā tika me ngā herekoretanga kei tēnei Whakapuakitanga e rārangi ana Rārangi 29 Rua tekau ma iwa a E whai kawenga ana ia tangata ki roto i te hapori kei konā ka taea te whakatipuranga herekore o te wairua o te tangata ki ōna taumata e hiahiatia ana b I te tangata e whai ana i ōna tika me ōna herekoretanga ka herea ia ki ngā tikanga anake o te ture e mau ai e mana ai ngā tika me ngā herekoretanga o tāngata kē e tutuki ai ngā āhuatanga o te matatika o te nahanaha o te hapori o te painga whānui o te hapori manapori c Kia kaua rawa e whāia ēnei tika me ēnei herekoretanga mehemea ka takahia nei ngā mātāpono o Te Kotahitanga o Te Ao Rārangi 30 Toru tekau Kāhore he kōrero i tēnei Whakapuakitanga ka taea te kī māna e whai tika ai te Mana Whenua te rōpū te tangata rānei ki te mahi i tētahi mahi e korehāhātia ai ngā tika me ngā herekoretanga e rārangi ake nei 